---
title: "PARLOMA"
layout: post
date: 2017-10-31
image: /assets/imgs/2017-10-29-bot-telegram-telepot-2.markdown/main.jpeg
headerImage: false
tag:
 - PARLOMA
category: projects
projects: True
author: ludusrusso
description: Un sistema di comunicazione remota per Sordociechi
---

[Parloma](http://parloma.github.io) è un progetto di ricerca su cui lavoro ormai da anni, sin dal  periodo
in cui, durante la laurea Magistrale, ho avuto l'onore ed il piacere di essere selezionato
come studente presso l'Alta Scuola Politecnica (ASP).

L'ASP è un progetto congiunto tra Politecnico di Torino e di Milano che ha lo scopo di
selezionare e formare alcuni studenti di entrambe le università su tematiche
interdisciplinari. Devo dire che partecipare all'ASP mi ha aperto gli occhi, facendomi
capire che non è solo il mondo ingegenristico ad essere degno di nota (pensiero
condiviso da molti ingegneri), ma tutte le professionalità come ingegneri, designer e architetti
senza le quali noi ingegneri non potremmo sopravvivere.

L'ASP è stata genericamente un'esperienza veramente formativa, con i suoi pro e i suoi contro.
Tuttavia, all'interno di questo percorso, la cosa che mi ha aiutato di più in assoluto
e che ha influenzato le mie scelta di continuare nel mondo della ricerca e dell'innovazione,
è stato certamente il progetto PARLOMA.

Ma andiamo per ordine, voglio raccontarvi la storia e il mio coinvolgimento nel progetto,
non solamente il progetto in se'.

## I progetti dell'Alta Scuola Politecnica

Il percorso dell'ASP si divide in due parti:

 - un percorso didattico di 6 *school* intensive, della durata di 1 settimana ognuna, incentrate ognuna su un argomento multidisciplinare, che prendono luogo durante i due anni scolastici di laurea magistrale.
 - un progetto innovati, da portare avanti in team, che si conclude in una presentazione finale ed in un report conclusivo, che è decisamente equivalente ad una tesi di laurea, se non fosse per il fatto che, per fortuna, deve essere svolto in team.

Qui vi voglio parlare del progetto, che nel mio caso era, appunto, il progetto PARLOMA.

L'idea del progetto venne a Carlo Geraci, un professore (ai tempi ricercatore)
dell'Ecole Normale de Paris esperto in Lingua dei Segni. Carlo, da quello che mi è
stato detto in seguito, covava da parecchi l'idea di sviluppare un dispositivo che
aiutasse persone Sordo Cieche a comunicare a distanza attraverso la loro "lingua mandre",
chiamata Lingua dei Segni Tattile (LISt). Essenzialmente il loro modo di comunicare (o uno dei tanti, ma per alcuni il più naturale), è una versione modificata della Lingua dei Segni che usa però il tatto, anzichè la vista, per capire le informazioni contenute nei movimenti.
La LISt ha però un problema molto grosso: non è possibile trasmetterla in remoto.. Mentre esistono soluzioni come il Skype per persone che comunicano con la LIS standard, non esiste
un'alternativa che possa remotizzare questo tipo di comunicazione.

Da quello che mi è stato raccontato, Carlo ha in mente l'idea dagli anni 2000, ma solo nel 2010/2011
è riuscito ad iniziare a renderla concreta, grazie al prof. Paolo Prinetto, un professore
del Politecnico di Torino con cui Carlo aveva iniziato una collaborazione.
